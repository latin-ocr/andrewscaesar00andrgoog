 

82 ns nsum GAmeo [cn. 26, 2⁷.

venerunt. Quum celeriter nostri arma cepissent, vallumque
ascendissent, atque, una ex parte Hispanis equitibus emissis,
equestri proelio superiores fuissent, desperata re, hostes suos ab
oppugnatione reduxerunt. Tum suo more conclamaverunt, uti
aliqui ex nostris ad colloquium prodirent3 ‘ Habere sese, quae
de re communi dicere vellent, quibus rebus controversias minui
posse sperarent!

XXVII. Mittitur ad eos colloquendi causa C. Arpineius,
eques Romanus, familiaris Q. Titurii, et Q. Junius ex His-
pania quidam, qui jam ante missu Caesaris ad Ambiorigem
ventitare consueverat: apud quos Ambiorix ad hunc modum
locutus est: ‘ Sese pro Caesaris in se beneficiis plurimum ei
confiteri debere, quod ejus opera stipendio liberatus esset, quod
Aduatucis finitimis suis pendere consuesset, quodque ei et filius
et fratris filius ab Caesare remissi essent, quos Aduatuci, obsi-
dum numero missos, apud se in servitute et catenis tenuissent:
neque id, quod fecerit de oppugnatione castrorum, aut judicio
aut voluntate suti fecisse, sed coactu civitatis3 suaque esse ejus-
modi imperia, ut non minus haberet juris in se multitudo, quain
ipse in multitudinem. Civitati porro hanc fuisse belli causam,
quod repentinae Gallorum conjurationi resistere- non potuerit:
id·se facile ex humilitate sua probare posse, quod non adeo sit
imperitus rerum, ut suis copiis populum Romanum se superare
posse confidat: sed esse Galliae commune consilium; omnibus
hibernis Caesaris oppugnandis hunc esse dictum diem, ne qua
legio alterae legioni subsidio venire posset: non facile Gallos
Gallis negare potuisse, praesertim quum de recuperanda com-
muni libertate consilium initum videretur. Quibus quoniam
pro pietate satisfecerit, habere se nunc rationem officii pro ben-
eficiis Caesaris 3· monere, orare Titurium pro hospiti0, ut suae
ac militum saluti consulat: magnam manum Germanorum con·
ductam Rhenum transisse5 hanc affore biduo. Ipsorum esse
consilium, velintne priuS, quam finitimi sentiant, eductos ex
hibernis milites aut ad Ciceronem aut ad Labienum deducere,

quorum alter millia passuum circiter L, alter paulo amplius ab .

his absit. Illud se polliceri, et jurejurando confirmare, tutum
iter per fines suos daturum; quod quum faciat, et civitati sese
consulere, quod hibernis levetur, et Caesari pro ejus meritis gra-
tiam referre! Hac oratione habita, discedit Ambiorix

 

 

