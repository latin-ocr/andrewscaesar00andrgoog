54 ‘DE BELLO GALLICO [Car. Μ.

oppidum, tamen uti eadem deditionis conditione uteretur, a
Crasso impetravit.

, XXIII. Armis obsidibusque acceptiS‚ Crassus in fines Vo-
catium et Tar'usa'tium profectus est. Tum* verd barbari com·
moti, qudd oppidum, et natura loci et manu munitum, paucis
diebus, quibus eo ventum erat, expugnatum cognoverant, lega-
tos quoqub versus dimittere, conjurare, obsides inter se dare,
copias parare coeperunt. Mittuntur etiam ad eas civitates
legati, quae sunt citerioris Hispaniae, finitimae Aquitaniae: inde
auxilia ducesque arcessuntur. Quorum adventu magna curn
auctoritate et magna cum hominum multitudine bellum gerere
conantur. Duces vero ii deliguntur, qui una cum Q. Sertorio
omnes annos fuerant, summamque scientiam rei militaris habere
existimabantur. Hi consuetudine populi Romani loca capere,
castra munire, commeatibus nostros intercludere instituunt.
Quod ubi Crassus anir‘nadvertit suas copias propter exiguitatem
non facilediduci, hostem et vagari et ’vias obsidere et castris
satis praesidii relinquere, ob eam causam minus commode fru-
mentum commeatumque sibi supportari, in dies hostium nurne-⁸
· rum augeri3 non cunctandum existimavit, quin pugna decerta- Ἃ
ret. Hac re ad consilium delata, ubi omnes idem sentire
intellexit, posterum diem pugnae constituit.

XXIV. Prima luce, productis omnibus copiis, duplici acie·
instituta, auxiliis in mediam aciem conjectis, quid hostes con-
silii caperent, exspectabat. Illi, etsi propter multitudinem et
veterem belli gloriam paucitatemque nostrorum se tuto dimica·
turos existimabant, tamen tutius esse arbitrabantur, obsessis
viis, commeatu intercluSO, sine ullo vulnere victoria potiri: et,

, si propter inopiam rei frumentariae Romani sese recipere coepis·

sent, impeditos in agmine et sub sarcinis, inferiores animo,
adoriri cogitabant. Hoc consilio probato ab ducibuS, productis
Romanorum copiis, sese castris tenebant. Hac re perspecta,
CrassuS, quum sua cunctatione atque opinione timidiores hostes
nostros milites alacriores ad pugnandum effecissent, atque ·om-
nium voces audirentur, exspectari, diutius non oportere, quin ad
castra iretur, cohortatus suos, omnibus cupientibus, ad hostium
castra contendit.

XXV. Ibi quum alii fossas complerent, alii multis telis con-
jectis defensores vallo munitionibusque depellerent, auxiliares-

 

