Car. 55-—584 LIBER SEPTIMUS. {3⁶1
q.

- excludere] possent. Quam ad spem multum eos adjuvabat,

quod Liger ex nivibus creverat, ut omnino vado non posse
transiri videretur.

LVI. Quibus rebus cognitis, Caesar maturandum sibi cen·
suit, si esset in perficiendis pontibus periclitandum, ut prius,
quam essent majores eo coactae copiae, dimicaret. N am ut
commutato consilio iter in provinciam converteret, (ut nemo
non tunc quidem necessario faciendum existimabat,) quum
infamia atque indignitas rei, et oppositus mons Cevenna via-
rumque difficultas impediebat, tum maxime, quod abjuncto
Labieno atque iis legionibus, quas una miserat, vehementer

- timebat. Itaque, admodum magnis diurnis atque nocturnis

itineribus confectis, contra omnium opinionem ad Ligerim per·
venit3 vadoque per equites invento, pro rei necessitate oppor-
tuno, ut brachia modo atque humeri ad sustinenda arma liberi
ab aqua esse possent, disposito equitatu, qui vim fluminis refrin-
geret, atque hostibus primo aspectu perturbatis, incolumem
exercitum transduxit: frumentumque in agris et copiam pecoris
nactus„ repleto iis rebus exercitu, iter in Senonas facere in-
stituit.

LVII. Dum haec apud Caesarem geruntur, Labienus eo sup-
plemento, quod nuper ex Italia venerat, relicto Agendici, ut
esset impedimentis praesidio, cum quatuor legionibus Lutetiam
proficiscitur. Id est oppidum Parisiorum, positum in insula
fluminis Sequanae. Cujus adventu ab hostibus cognito, magnas
ex finitimis civitatibus copiae convenerunt. Summa imperii
traditur Camulogeno Aulerco, qui, prope confectus aetate,
tamen propter singularem scientiam rei militaris ad eum est
honorem evocatus. Is quum animadvertisset perpetuam esse
paludem, quae influeret in Sequanam, atque illum omnem locum
magnopere impediret, hic consedit, nostrosque transitu pro·
hibere instituit.

LVIH. Labienus primo vineas agere, cratibus atque aggere
paludem explere atque iter munire conabatur. Postquam id
difficilius confieri animadvertit, silentio e castris tertia vigilia
egressus, eodem, quo venerat, itinere Melodunum pervenit. Id
est oppidum Senonum, in insula Sequanae positum, ut paulo
ante Lutetiam diximus. Deprehensis navibus circiter L, celer·
iterque conjunctis, atque eo militibus impositis, et rei novitate

12 ¹*

