cn. 42, 432j LIBER PRIMUS. 25

Dies colloquio dictus est ex eo die quintus. Interim, quum
saepe ultro citroque legati inter eos mitterentur, Ariovistus pos·
tulavit, ‘ne quem peditem ad colloquium Caesar adduceret:
vereri se, ne per insidias ab eo circumveniretur: uterque curn
equitatu veniret: alia ratione se non esse venturum.' Caesar,
quod neque colloquium interposita causa tolli volebat, neque
salutem suam Gallorum equitatu committere audebat, commo-
dissimum esse statuit, omnibus equis Gallis equitibus deti-actia,
eo legionarios milites legionis decimae, cui quam maxime con·
fidebat, imponere, ut praesidium quam amicissimum, si quid

. ι opus facto esset, haberet. Quod quum fieret, non irridicule

quidam ex militibus decimae legionis dixit, ‘ plus, quam polli-
citus esset, Caesarem ei facere: pollicitum se in cohortis prae·
toriae loco decimam legionem habiturum, nunc ad equum re-

· scribere.’

XLIII. Planities erat magna, et in ea tumulus terrenus satis
grandia. Hic locus aequo fere spatio ab castris utrisque aberat.
Εό, ut erat dictum, ad colloquium venerunt. Legionem Caesar,

. , quam equis devexerat, passibus ducentis ab eo tumulo constituit.

Item equites Ariovisti pari intervallo constiterunt. AriovistuS,

⁴ ex equis ut colloquerentur, et praeter se denos ut ad colloquium .

adducerent, postulavit. Ubi eo ventum est, Caesar initio ora·
tionis sua senatusque in eum beneficia commemoravit3 ‘ qudd
rex appellatus esset a senatu, quod amicus, quod munera am-
plissima missa: quam rem et paucis contigisse, et pro magnis
hominum officiis consuesse tribui' docebat: ‘illum, quum
neque aditum neque causam postulandi justam haberet, bene-
, ficio ac liberalitate sua ac senatus ea praen‘iia consecutum!
Docebat etiam, ‘ quam veteres quamque justae causae necessitu-
dinis ipsis cum AEduis intercederent3 quae senatus consulta,
quotieS, quamque honorifica in eos facta essent: ut omni tem-
pore totius Galliae principatum AEdui tenuissent, prius etiam

, quam nostram amicitiam appetissent: populi Romani hanc esse

consuetudinem, ut socios atque amicos non modo sui nihil de-
perdere, sed gratia. dignitate, honore auctiores velit esse : quod

Η vero ad amicitiam populi Romani attulissent, id iis eripi quis

pati posset‘l' Postulavit deinde eadem, quae legatis in man-

datis dederat ; ‘ ne aut AEduis aut eorum sociis bellum inferret3
3

