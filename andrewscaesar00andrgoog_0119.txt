en. 50-53] · mssa serianus.- ’ 135

duobusque interfectis, reliquos a porta paulurn submovit. Co-
nantibus auxiliari suis, “ frustra,'.' inquit, “ meae vitae subvenire
conamini, quem jam sanguis viresque deficiunt. Proinde hinc
abite, dum est facultas, vosque ad legionem recipite.'’ Ita
pugnanS, post paulum concidit, ac suis saluti suit.

LI. Nostri quum undique premerentur, XLVI centurionibus
amissis, dejecti sunt loco: sed intolerantius Gallos insequentes
legio X tardavit, quae pro subsidio paulo aequiore loco constit·
erat. Hanc rursus XIII legionis cohortes exceperunt, quae, ex
castris minoribus eductae, cum T. Sextio legato ceperant locum
superiorem. Legiones, ubi primurn planitiem attigerunt, in-
festis contra hostes signis constiterunt. Vercingetorix ab
radicibus collis suos intra munitiones reduxit. Eo die milites
sunt paulo minus DCC desiderati. Χ

LII. Postero die Caesar, concione advocata, temeritatem
cupiditatemque militum reprehendit, ‘ quod sibi ipsi judicavis-
sent, quo procedendum aut quid agendum videretur, neque
signo recipiendi dato constitissent, neque ab tribunis militum
legatisque retineri potuissent ε ’ expositO, ‘ quid iniquitas loci
posset, quid ipse ad Avaricum sensisset, quum, sine duce et
sine equitatu deprehensis hostibus, exploratam victoriam dimi-
sisset, ne parvum modo detrimentum in contentione propter
iniquitatem loci accideret. Quanto opere eorum animi magni·
tudinem admiraretur, quos non castrorum munitiones, non
altitudo montiS, non murus oppidi tardare potuisset3 tanto
opere licentiam arrogantiamque reprehendere, quod plus se,
quam imperatorem, de victoria atque exitu rerum sentire exis-
timarent: nec minus se in milite modestiam et continentiam,
quarn virtutem atque animi magnitudinem desiderare.’

LIII. Hac habita concione, et ad extremum oratione connr- ‘

matis militibus, ‘ ne ob hanc causam animo permoverentur, neu,
quod iniquitas loci attulisset, id virtuti hostium tribuerent ; ' eadem
de profectione cogitanS‚ quae ante senserat, legiones ex castris
eduxit, aciemque idoneo loco constituit. Quum Vercingetorix
nihilo magis in aequum locum descenderet, levi facto equestri
proelio atque eo secundo, in castra exercitum reduxit. Quum
hoc idem postero die fecisset, satis ad Gallicam ostentationem
minuendam militumque animos confirmandos factum existi-
‘mans, in AEduos castra movit. Ne tum quidem insecutis hos-

