N

28 DE BELLO GALLICO [Car. 47-49.

C. Valerii Caburi filium, summa virtute et humanitate adoles-
centem (cujus pater a C. Valerio Flacco ‚civitate donatus erat)
et propter fidem et propter linguae Gallicae scientiam, qua multa
jam Ariovistus longinqua consuetudine utebatur, et quod in eo
peccandi Germanis causa non esset, ad eum mittere, et M. Met-
tium, qui hospitio Ariovisti usus erat. His mandavit, ut, quae
diceret A'riovistus, cognoscerent, et ad se referrent. Quos
quum apud se in castris Ariovistus conspexisset, exercitu suo
praesente, conclamavit : ⁴ Quid ad se venirent? An speculandi
causa 'l ' Conantes dicere prohibuit, et in catenas conjecit.

XLVIII. Eodem die castra promovit, et millibus passuum
sex a Caesaris castris sub monte consedit. Postridie ejus diei
praeter castra Caesaris suas copias transduxit, et millibus pas-
suum duobus ultra eum castra fecit, eo consili0, uti frumento
commeatuque, qui ex Sequanis et AEduis supportaretur, Caesa-
rem intercluderet. Ex eo die dies continuos quinque Caesar
pro castris suas copias produxit, et aciem instructam habuit, ut, ¹
si vellet Ariovistus proelio contendere, ei potestas non deesset.
Ariovistus his omnibus diebus exercitum castris continuit,
equestri proelio quotidie contendit. Genus hoc ‘erat pugnae,
quo se Germani exercuerant. Equitum millia erant sex3 toti-
dem numero pedites velocissimi ac fortissimi3 quos ex omni
copia singuli singulos suae salutis causa delegerant. Cum his
in proeliis versabantur, ad hos se equites recipiebant: hi, si
quid erat duritia, concurrebant: si qui, graviore vulnere ac-
cept0‚ equo deciderat, circumsistebant: si quo erat longius
prodeundum, aut celeriu- recipiendum, tanta erat horum exer·
citatione celeritaS, ut, jubis equorum sublevati, cursum adag-
quarent.

XLIX. Ubi eum castris se tenere Caesar intellexit, ne diutius ι

commeatu prohiberetur, ultra eum locum, quo in loco Germani
consederant, circiter passus sexcentos ab eis, castris idoneum
locum delegit, acieque triplici instructa, ad eum locum venit.
Primam et secundam aciem in armis esse, tertiam castra munire
jussit. Hic locus ab hoste circiter passus sexcentOS, uti dictum
est, aberat. Εό circiter hominum 'numero XVI millia expedita
cum omni equitatu Ariovistus misit, quae copiae nostros perter-
rerent et munitione prohiberent. Nihilo secius Caesar, ut ante
constituerat, duas acies hostem propulsare, tertiam opus per·

 

