m DE BELLO GALLICO [Cu. ⁴5—48.

satus, ad Caesarem pervenit. Ab eo de periculis Ciceronis
legionisque cognoscitur.

XLVI. Caesar, acceptis literis hora circiter undecima diei,
statim nuncium in Bellovacos ad M. Crassum quaestorem mittit,
cujus hiberna aberant ab eo millia passuum XXV. Jubet
media nocte legionem proficisci, celeriterque ad se venire.
Exiit cum nuncio ‚Crassus Alterum ad C. F-abium legatum
mittit, ut in Atrebatium fines legionem adducat, qua sibi iter
faciendum sciebat. Scribit Labieno, si reipublicae commodo
facere posset, cum legione ad fines Nerviorum veniat: reliquam
partem exercitus, quod paulo aberat longius, non putat exspec-
tandam3 equites circiter quadringentos ex proximis hibernis
cogit.

XLVII. Hora circiter tertia ab antecursoribus de Crassi
adventu certior factus, eo die millia passuum viginti progred-
itur. Crassum Samarobrivae praeficit, legionemque ei attribuit,
quod ibi impedimenta exercitfiS‚ obsides civitatum, literas. pub-
licas frumentumque omne, quod eo tolerandae hiemis causa
devexerat, relinquebat. Fabius, ut imperatum erat, non ita
multum moratus, in itinere cum legione occurrit. Labienus,
interitu Sabini et caede cohortium cognita, quum omnes ad
eum Trevirorum copiae venissent, veritus, ne, si ex hibernis
sugoe similem profectionem fecisset, hostium impeturn sustinere
non¹ posset, praesertim quos recenti victoria efferri sciret, literas
Caesari remittit, quanto cum periculo legionem ex hibernis
educturus esset: rem gestam in Eburonibus perscribit: docet,
omnes equitatus peditatusque copias Trevirorum tria millia*
passuum longe ab suis castris consedisse.

XLVIII. Caesar, consilio ejus probam, etsi, opinione trium
legionum dejectuS, ad duas redierat, tamen unum communis
salutis auxilium in celeritate ponebat. ‘ Venit magnis itineribus
in Nerviorum fines, Ibi ex captivis cognoscit, quae apud Cice-
ronem gerantur, quantoque in periculo res sit. Tum cuidam
ex equitibus Gallis magnis praemiis persuadet, uti ad Ciceronem
epistolam deferat. Hanc Graecis conscriptam literis mittit, ne,
‘intercepta epistola, nostra ab hostibus consilia cognoscantur.
Si adire non possit, monet, ut tragulam cum epistolii ad amen-
tum deligata intra munitiones castrorum abjiciat. In literis

 

