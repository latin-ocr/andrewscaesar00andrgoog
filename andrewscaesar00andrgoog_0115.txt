qn. 40-43.] ‘Lmen ‘sEP'riMUs 131

jectis armis, mortem deprecari incipiunt. Litavicus cum suis
clientibus, quibus nefas more Gallorum est etiam in extrema
fortuna deserere patronOS, Gergoviam profugit.

XLI. Caesar, nunciis ad civitatem AEduorum missis, qui suo
beneficio conservatos docerent, quos jure belli interficere potuis-
set, tribusque horis noctis exercitui ad quietem datis, castra ad
Gergoviam movit. Medio fere itinere equite8‚ a Fabio missi,
quanto res in periculo fuerit, exponunt3 summis copiis castra
oppugnata demonstrant; quum crebro integri defessis succede-
rent, nostrosque· assiduo labore defatigarent, quibus propter
magnitudinem castrorum perpetuo esset eisdem in vallo per-
manendum3 multitudine sagittarum, atque omnis ‘generis telo-
rum multos vulneratos; ad haec sustinenda magno usui fuisse
tormenta3 Fabium discessu eorum, duabus relictis portiS, ob-
struere ceteraS, pluteosque vallo addere, et se in posterum diem
similem ad casum parare.' * His rebus cognitis, Caesar summo
studio militum ante ortum solis in castra pervenit.

XLII. Dum haec ad Gergoviam geruntur, AEdui‚ primis nun-
ciis ab Litawco acceptiS‚ nullum sibi ad cognoscendum spatium

relinquunt. Impellit alios avaritia, alios iracundia et temeritaS, ⁴

quae maxime illi hominum generi est innata, ut levem audit-
ionem habeant pro re comperta. Bona civium Romanorum
diripiunt, caed'es faciunt, in servitutem abstrahunt. Adjuvat
rem proclinatam ConvictolitaniS, plebemque ad furorem im-
pellit, ut, facinore admissu, ad sanitatem pudeat reverti. M.
Aristium tribunum militum, iter ad legionem facientem, data
fide ex oppido Cabillono educunt: idem facere cogunt eos, qui
negotiandi causa ibi constiterant. Hos continuo in itinere
adorti, omnibus impedimentis exuunt; repugnantes diem noc-
temque obsident3 multis utrinque interfectiS, majorem multitu-
dinem ad arma concitant.

XLIII. Interim nuncio allato ‘ omnes eorum milites in pot-
estate Caesaris teneri,' concurrunt ad Aristium: nihil publico
factum consilio demonstrant: quaestionem de bonis direptis
decernunt :l Litavici fratrumque bona publicant: legatos ad
Caesarem sui purgandi gratia mittunt. Haec faciunt recuperan-
dorum suorum causa: sed contaminati facinore, et capti corn-
pendio ex direptis bonis, quod ea res ad inultos pertinebat, et
timore poenae exterriti, consilia clam de bello inire incipiunt

