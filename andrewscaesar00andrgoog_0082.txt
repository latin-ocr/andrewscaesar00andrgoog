68 ni: BELLo GAmeo [cn. 28-31.

et ex castris viderentur, tanta tempestas subito coorta est, ut
nulla earum cursum tenere posset, sed aliae eodem, 'unde erant

profectae, referrentur, aliae ad inferiorem partem insulae, quae ⁴

est propius solis occasum, magno sui cum periculo dejiceren-
tur: quae tamen, ancoris jactis, quum fluctibus complerentur,
necessario adversa nocte in altum provectae continentem pe-
tierunt. 0

XXIX. Eadem nocte accidit, ut esset luna plena; qui dies
maritimos aestus maximos in Oceano efficere consuevit: nostris-
que id erat incognitum. Ita uno tempore et longas naves, qui-
bus Caesar exercitum transportandum curaverat, quasque in
aridum subduxerat, aestus complebat3 et onerarias, quae ad
ancoras erant deligatae, tempestas afflictabat3 neque ulla nos-
tris facultas aut administrandi, aut auxiliandi dabatur. Com-
pluribus navibus fractiS‚ reliquae quum essent, funibus, ancoris
reliquisque armamentis amissis, ad navigandum inutile8‚ magna,
id quod necesse erat accidere, totius exercitus perturbatio facta
est: neque enim naves erant aliae, quibus reportari possent, et
omnia deerant, quae ad reficiendas eas usui sunt3 et, quod om-
nibus constabat, hiemare in Gallis oportere, frumentum his in
locis in hiemem provisum non erat.

XXX. Quibus rebus cognitis, principes Britanniae, qui post
proelium factum ad ea, quae jusserat Caesar, facienda convene-
rant, inter se collocuti, quum equites et naves et frumentum
Romanis deesse intelligerent, et paucitatem militum ex castro-
rum exiguitate cognoscerent, quae hoc erant etiam angustiora,
quod sine impedimentis Caesar legiones transportaverat, opti· ,
mum factu esse duxerunt, rebellione facta, frumento commeatu-
que nostros prohibere et rem in hiemem producere, quod, iis
superatis aut reditu interclusis, neminem postea belli inferendi
causa in Britanniam transiturum confidebant.

XXXI. Itaque, rursus conjuratione facta, paulatim ex cas·
tris discedere ac suos clam ex agris deducere coeperunt. At
Caes'ar, etsi nondum eorum consili-a cognoverat, tamen et ex
eventu navium suarum, et ex eo, quod obsides dare intermise-
rant, fore id, quod accidit, suspicabatur. Itaque ad omnes
casus subsidia comparabat :— nam et frumentum ex agris quo-
tidie in castra conferebat, et quae gravissime afflictae erant
naveS, earum materia atque aere ad reliquas reficiendas utebatur

 

