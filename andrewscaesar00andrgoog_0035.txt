eu. ae-oeJ mssa ramus. . 21

gravaretur, neque de communi re dicendum sibi et cogno&
cendum putaret ; lraec esse, quae ab eo postularet: primum, ne
quam hominum multitudinem amplius trans Rhenum in Galliam
transduceret: deinde obsideS, quos haberet ab AEduis, redderet,

Sequanisque permitteret, ut, quos illi haberent, voluntate ejus ο ·

reddere illis liceret3 neve AEduos injuria lacesseret, neve his
sociisve eorum bellum inferret. Si id ita fecisset, sibi populo-
que Romano perpetuam gratiam atque amicitiam cum eo futu·
ram: si non impetraret, sese, quoniam, M. Messala, M. Pisone
Coss„ senatus censuisset, uti, quicumque Galliam provinciam
obtineret, quod commodo reipublicae facere posset, AEduos cet· ·
erosque amicos populi Romani defenderet, sese AEduorum in·
jurias nonz neglecturum.’

XXXVI. Ad haec Ariovistus respondit: ‘ Jus esse belh, ut,
qui vicissent, iis, quos vicissent, quemadmodum vellent, impera·
rent: item populum Romanum victis non ad alterius praescrip-

-tum, sed ad suum arbitrium imperare consuesse. Si ipse pop-
ulo Romano non praescriberet, quemadmodum suo jure uteretur, ·
non oportere sese a populo Romano in suo jure impediri.
AEduos sibi, quoniam belli fortunam tentassent, et armis con-
gressi ac superati essent, stipendiarios esse factos. Magnam
Caesarem injuriam facere, qui suo adventu vectigalia sibi -
deteriora faceret. AEduis ‘se obsides redditurum non esse,
neque iis, neque eorum sociis injuria bellum illaturum, si in eo
manerent, quod convenisset, stipendiumque quotannis pende-
rent: si id non fecissent, longe iis fraternum nomen populi
Romani abfuturum. Quod sibi Caesar denunciaret se AEduo-
rum injurias non neglecturum; nemi-nem secum sine sua per-

χ nicie contendisse. Quum vellet, congrederetur 3 intellecturum, “
quid invicti Germani, exercitatissimi in armis, qui inter annos
XIV tectum non subissent, virtute possent.

XXXVII. ἱ Haec eodem tempore Caesari mandata refereban-
tur, et legati ab AEduis et a Treviris veniebant: AEdui questum,
‘ quod Harudes, qui nuper in Galliam. transportati essent, fines
eorum popularentur3 ,sese ne obsidibus quidem datis „pacem
Ariovisti redimere potuisse ι ’ Treviri autern, ‘pagos centum
Suevorum ad ripas Rheni consedisse, qui Rhenum transire co-
narentur3 iis praeesse Nasuam et Cimberium fratres? Quibus
rebus Caesar veliementer commotus, maturandum sibi existima-

