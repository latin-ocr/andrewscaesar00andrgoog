134 DE'BELLO GALLlco , [Car. 47-50

prius quisquam murum ascenderet,’ tres suos nactus manipu-
lares, atque ab iis sublevatus, murum ascendit. - Eos ipse rursus

. singulos exceptam, in murum extulit.

XLVIII. Interim ii, qui ad alteram partem oppidi, ut supra-
demonstravimus‚ munitionis causa convenerant, primo exaudito
clamore, inde etiam crebris nunciis incitati, oppidum ab Ro-
manis teneri, praemissis equitibus, magno concursu eo conten-
derunt. Eorum ut quisque -primus venerat, sub muro consis-.
tebat‚ suorumque pugnantium numerum augebat. Quorum
quum magna multitudo convenisset, matres familiae, quae paulo
ante Romanis de muro manus tendebant, suos obtestari et more
Gallico passum capillum ostentare liberosque in conspectum
proferre coeperunt. Erat Romanis nec loco nec numero aequa
contentio: simul et cursu et spatio pugnae defatigati, no'n facile
recentes atque integros sustinebant.

XLIX. Caesar quum iniquo loco pugnari, hostiumque augeri
copias videret, praemetuens suiS‚ ad T. Sextium legatum, quem
minoribus castris praesidio reliquerat, mittit, ut cohortes ex cas-
tris celeriter educeret‚ et sub infimo colle ab dextro latere hos-
tium constitueret: ut, si nostros depulsos loco vidisset, quo⁴
minus libere hostes insequerentur, terreret. Ipse‘ paulum ex
eo loco curn legione progressus, ubi constiterat, eventum pugnae -
exspectabat.

L. Quum acerrime cominus pugnaretur, hostes loco et
numero, nostri virtute confiderent3 subito sunt AEdui visi, ab
latere nostris aperto, quos Caesar ab dextra parte alio ascensu
maniis distinendae causa miserat. Hi similitudine armorum
vehementer nostros perterruerunt: ac, tametsi dextris humeris
exsertis animadvertebantur, quod insigne pacatis esse consuerat,
tamen id ipsum sui fallendi causa milites ab hostibus sactum
existimabant. Eodem tempore L. Fabius centurio quique una
murum ascenderant, circumventi atque interfecti de riiuro
praecipitantur. M. Petreius, ejusdem legionis centurio, quum
portas excidere conatus esset, a multitudine oppressuS, ac sibi
desperans, multis jam vulneribus acceptiS, manipularibus suis,
qui illum secuti erant, “ quoniam,” inquit, “ me una vobiscum
servare non possum, vestrae quidem certe vitae prospiciam, quos
cupiditate gloriae adductus in periculum deduxi. Vos, data
facultate, vobis consulite.'' Simul in medios hostes irrupit.

 

 

