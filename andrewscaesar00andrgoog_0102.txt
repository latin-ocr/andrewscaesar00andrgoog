ω nn senno ‘cAnmco [cir. ιιι-43.

veterascere consuetudinem nolint: licere illis incolumibus per
se ex hibernis discedere, et, quascumque in partes velint, sine
metu proficisci! Cicero ad htec unum modo respondit: ‘ Non
esse consuetudinem populi Romani ullam accipere ab hoste
armato conditionem: si ab armis discedere velint,·sc adjutore
utantur, legatosque ad Caesarem mittant: sperare pro ejus
justitia, quae petierint, impetraturos!

XLII. Ab hac spe repulsi Nervii, vallo pedum 'XI et fossa
pedum XV hiberna cingunt. Haec et superiorum annorum
consuetudine a nostris cognoverant, et, quosdam de exercitu
nacti captivos, ab his docebantur: sed, nulla ferramentorum
copia, quae sunt ad bunc usum idonea, gladiis cespitem circum·
cidere, manibus sagulisque terram exhaurire cogebantur. Qua
quidem ex re hominum multitudo cognosci potuit: nam minus
horis tribus millium X in circuitu munitionem perfecerunt x
reliquisque diebus turres ad altitudinem valli, falces testudines-
que, quas iidem captivi docuerant, parare ac facere coeperunt.

XLIII. Septimo oppugnationis die, maximo coorto vente,
ferventes fusili ex argilla glandes fundis et fervefacta jacula in
casas, quae more Gallico stramentis erant tectae, jacere coepe-
runt. Hae celeriter ignem comprehenderunt, et venti magnitu-
dine in omnem castrorum locum distulerunt. Hostes, maximo
clamore insecuti, quasi parta jam atque explorata victoria,
turres testudinesque agere et scalis vallum ascendere coeperunt.
At tanta militumwirtus atque ea praesentia animi fuit, ut, quum'
undique flamma torrerentur, maximaque telorum multitudine
premerentur, suaque omnia impedimenta atque omnes fortunas
conflagrare intelligerent, non modo demigrandi causti de vallo
decederet ·nem0, sed poene ne respiceret quidem quisuuam3 ac
tum omnes acerrime fortissimeque pugnarent. Hic dies nos·
tris longe gravissimus fuit3 sed tamen hunc habuit eventum,
ut eo die maximus hostium numerus vulneraretur atque inter-
ficeretur, ut se sub ipso vallo constipaverant, recessumque
primis ultimi non dabant. Paulum quidem intermissa flamma
et quodam loco turri adacta et contingente vallum, tertiae co-
hortis centuriones ex e0, quo stabant, loco recesserunt, suosque
omnes removerunt3 nutu vocibusque hosteS, si introire vellent,
vocare coeperunt, quorum progredi ausus est nemo. Tum ex
omni parte lapidibus conjectis deturbati, turrisque succensa est

 

