-142 ns annno GAnni'co ’[ου. σι’-ὡ.

'legiones recipiuntur. Si qua in parte nostri laborare aut
gravius premi videbantur, eo signa inferri Caesar aciemque
converti jubebat: quae res et hostes ad insequendum tardabat,
et nostros spe auxilii confirmabat. Tandem Germani ab dextro
latere, summurn jugum nacti, hostes loco depellunt3 fugientes
‚usque ad flumen, ubi Vercingetorix cum pedestribus copiis
consederat, persequuntur, compluresque interficiunt. Qua re
animadversa, reliqui, ne circumvenirentur, veriti, se fugae man- ·
dant. Omnibus locis fit caedes ε tres nobilissimi AEdui capti ad
Caesarem perducuntur: Cotus, praefectus equitum, qui contro-
versiam cum Convictolitane proximis comitiis habuerat; et
Cavarillus, qui post defectionem Litavici pedestribus copiis
praesuerat3 et Eporedorix, quo duce ante adventum Caesaris
AEdui cum Sequanis bello contenderant.

LXVIII. Fugato omni equitatu, Vercingetorix copias suas,
ut pro castris collocaverat, reduxit3 protinusque Alesiam, quod
est oppidum Mandubiorum, iter facere coe it; celeriterque im-
pedimenta ex castris educi et se subsqu jussit. Caesar, im-
pedimentis in proximum collem deductiS, duabusque legionibus
praesidio relictiS, secutus, quantum diei tempus est passum,
circiter tribus millibus hostium ex novissimo agmine intersectis,
altero die ad Alesiam castra fecit. Perspecto urbis situ, per-
territisque hostibus, quod equitatu, qua maxime parte exercitus
confidebant, erant pulsi, adhortatus ad laborem milites, Alesiam
, circumvallare instituit.

LXIX. ipsum erat oppidum in colle summ0, admodum edito
loco, ut, nisi obsidione, expugnari non posse videretur. Cujus
collis radices duo duabus ex partibus flumina subluebant. Ante
id oppidum planities circiter millia passuum ΙΙΙ in longitudinem
patebat: reliquis ex omnibus partibus‘colles, mediocri interjecto
spati0, pari altitudinis fastigio, oppidum cingebant. Sub murO,
quae pars collis ad orientem solem spectabat, hunc omnem
locum copiae Gallorum compleverant, fossamque et maceriam
sex in altitudinem pedum praeduxerant. Ejus munitioniS, quae
ab Romanis instituebatur, circuitus XI millium passuum tenebat.
Castra opportunis locis erant posita, ibique castella XXIII
facta3 quibus in castellis interdiu stationes disponebantur, ne
qua subito irruptio fieret: haec eadem noctu excubitoribus ac
firmis praesidiis tenebantur. ⁴ ⁴

